---
home: false
title: 'Úvod'
---
# Úvod
**Díra v dubu** představuje dobrodružství pro nízké úrovně v klasickém duchu – je to malá část mýtického podsvětí, kde logika povrchového světa ustupuje a nastupují nestvůry a magie.
### Oldschoolová pravidla
Dobrodružství je určené pro hraní **Old-School Essentials**, klasických pravidel Basic/Expert nebo dalších oldschoolových her.
### Postavy 1. a 2. úrovně
Dobrodružství je vhodné pro hráčské postavy na první a druhé úrovni. Mysli na to, že dobrodružství v oldschoolovém stylu nemají všechna setkání vytvořená tak, aby byla vyvážená pro schopnosti hráčských postav. Doporučuje se uvážlivé skrývání, vyjednávání a podvody místo slepého spěchu do boje.
## Mýtické podsvětí
Mýtické podsvětí je obecný termín pro podzemní říše mimo pohodlí každodenního života, ve kterých lze najít nebezpečí a dobrodružství. Mýtické podsvětí není místo, které „dává smysl“. Je to říše nepochopitelných záhad a snové logiky, kde hráčské postavy můžou bojovat s podivnými nestvůrami, odkrývat ztracené poklady a umírat hroznými (a snad i zábavnými!) způsoby.
## Herní svět
Tato jeskyně se dá umístit do jakéhokoli začarovaného úseku divokého lesa. Této oblasti v textu říkáme kouzelný les.
## Potřebné knihy
Při používání pravidel **Old-School Essentials** bude sudí potřebovat tyto knihy:
- **Základní pravila**
- **Klasická fantasy: Kouzla Kleriků a Kouzelníků:** Některé nestvůry a kouzelné předměty v jeskyni odkazují na seznamy kouzel kleriků a kouzelníků.


Nestvůry a poklady, které se v tomto dobrodružství vyskytují, jsou tu popsané celé – neodkazujeme na žádné další knihy.
