---
  home: false
  title: 'Náhodné události'
---
# Náhodné události

## Šance 1 ze 6 za směnu
Pokud událost nastane, hoď 1k20 a podívej se do tabulky, co se stane. K setkání s příšerami dochází ve vzdálenosti 2k6 × 10 stop.

## Lovec
Pokud byl lovec v oblasti 13 probuzen, výsledky 1 nebo 2 na hodech náhodných událostí 1k6 znamenají, že na družinu zaútočí.

## Přehled událostí

k20 | Událost
:----:|:------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------
1   | Z podlahy, zdi nebo stropu vyraší kořen. Prstovitým konečkem ukazuje náhodným směrem. Ozve se vzdálený smích.
2   | Objeví se přízračný čaroděj ve fialové róbě a s bílými vousy. Přísně gestikuluje a prohlásí: „Bozurah Nehynoucí zakazuje vstup za toto místo“. Pak iluze zmizí. Pokud postavy projdou skrz „zakázané“ místo, musí si hodit na záchranu proti kouzlům, nebo jim naroste dlouhý, bílý knír.
3   | Náhlý vířící poryv větru uhasí pochodně a svíčky. Lucerny mají šanci 3 ze 6, že zůstanou hořet.
4   | Jeskyní se ozývá odporný, bublavý smích.
5   | Po zdi cupitá malá fialová ještěrka vydávající krkavé zvuky: „Kezek!“
6   | Náhodná postava zahlédne 1 stopu vysokého stříbrného gnóma, který vystrčí hlavu za roh a zamává. Ostatní postavy ho nevidí.
7   | Na zemi se svíjejí červi a záhadně se zformují do hrubého nápisu: „SPALTE PAŘEZ“. Poté se rychle odplazí pryč.
8   | Průvod žab poskakuje k řece.
9   | Ve vzduchu před družinou se objeví vířící fialový vír. Cokoli (nebo kdokoli), co do víru vstoupí, je teleportováno. Cílem teleportu je náhodně vybraná oblast jeskyně. Vír zmizí po jednom kole.
10  | Z podlahy, zdi nebo stropu se vynoří kořen. Prstovitým konečkem ukazuje k nejbližšímu nebezpečí. Ozve se vzdálený smích.
11  | 1k3 **promočení ghúlové** (z oblasti 18) se plazí po zemi a větří čerstvou krev.
12  | **Mutagenní zlobr** (z oblasti 25) si při hledání osamělých gnómů tiše zpívá píseň (obecnou řečí) o praskání kostí.
13  | 1 vyhublý **krabouk** (statistiky v oblasti 14) se skrývá v rohu, maskuje se a má v úmyslu spadnout na kolemjdoucí.
14  | 1k3+1 **ohnivci** (statistiky v oblasti 39) tančí pářící tanec. Jejich světelné žlázy radostně pulzují.
15  | 1k4 **kacířští gnómové** (z oblastí 51–60) jdou na povrch a nesou prázdné pytle a brašny na sběr hub a kořínků.
16  | 1k4 **ještěří lidé** zmatení lektvarem a namazaní modrou barvou se plíží do posvátných jeskyní za vodopádem (oblast 50). **ÚČ** 5 [14], 2+1 **KŽ** (10 živ.), **útk.** 1× oštěp (1k6+1), **THAC0** 17 [+2], **pohyb** 60' (20') / 120' (40') ve vodě, **zách.** S12 H13 P14 D15 K16 (2), **morál.** 12, **přesv.** neutrální, 25 **zk.**
17  | **Kouzelník** v modré róbě, zvaný **Hazrad Zkažený** se plíží ve tmě (má amulet infravidění) a mumlá, že jde pozdě. Hledá sklenice v oblasti 37. **ÚČ** 8 [11], 4 * **KŽ**  (10 živ.), **útk.** 1× dýka (1k4) nebo 1× kouzlo, **THAC0** 19 [0], **pohyb** 120' (40'), **zách.** S13 H14 P13 D16 K15 (kouzelník 4. úrovně), **morál.** 7, **přesv.** neutrální, 125 **zk.** Kouzla _magická střela, spánek, neviditelnost, přelud_.
18  | **Faun s ovčí hlavou Beranius** (z oblasti 8) pokradmu přinesl krvavé hadry, aby je vypral v řece.
19  | 1k3+1 usmrkaní, růžoví **troglodyti** (statistiky v oblasti 16) táhnou kožený ranec plný krve a hledají svého druha jménem Starý Gregg. Tvrdí, že zavraždil „šéfa trogů“, a hodlají mu laskavost opatit.
20  | 1k4+1 **kacířští gnómové** (z oblastí 51–60) nesou bezvědomého gnóma s pytlem přes hlavu, aby ho obětovali zlému pařezu (oblast 60).
